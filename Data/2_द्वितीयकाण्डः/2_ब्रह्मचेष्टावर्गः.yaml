प्रक्षालयति पल्यूलयति शोधयतीत्यमी । निर्णेनेक्ति पुनातीति धावत्यप्यात्मने त्रयम्‌ ॥:
निङ्क्ते मार्ष्टि च शौचे  स्युर्मार्जयत्यपि मार्जति। मज्जत्याप्लवते  स्नाति स्नायत्येतेऽवगाहते  ॥:
सयुर्मज्नने क्रुडत्येते शुन्धयत्यपि शुन्धति । शून्धते शुध्यति शुचीभावे स्यूरवदायति  ॥:
उपस्पृशति चाऽऽचामत्यमू   आचमनाऽर्थके   । अभिवादयते नमति प्रणतावभिवन्दते नमस्यति च ॥:
उपसङ्गृह्णात्युपसङ्गृह्णीते प्रणिपतति नमस्कुरुते। अथाऽर्चत्यञ्चति भजत्यपचायति चाऽऽत्मने ॥:
चत्वारि वल्गूयति च सभाजयति मानति । सपर्यत्यर्चयति चाऽऽरान्धोति महयत्यपि  ॥:
पूजयत्यर्हयति च महत्याराधयत्यपि । मानयत्यञ्चयति चाऽर्हति  यक्षयतेऽर्चने   ॥:
सम्मन्यते त्वाद्रियते सम्भावयति सूर्क्षति । सत्करोत्यादरेऽपि स्युरुपास्तौ वरिवस्यति ॥:
शुश्रूषते परिचरत्युपास्ते च द्रवस्यति । यजति त्रिदशाऽर्चायां यजते चोपतिष्ठते ॥:
भिष्णज्यत्युपसेवायां लाडयत्युपसेवते । वासयत्यपि संवाहयति विश्रमयत्यपि ॥:
ददाति निर्वपति च दधात्यपि च दाशति । सनोति दासति दिशत्यात्मने सप्त यच्छति ॥:
अपवर्जयति स्पर्शयति विश्राणयत्यपि । वितरत्यर्पयति च चणत्यतिसृजत्यपि ॥:
ददते राति शणति प्रतिपादयतीति च । दाने विलभते भ्राजयति श्रणति लाति च ॥:
स्वधाकरोत्यात्मने द्वौ पितृभ्यो निर्वपत्यपि ।विक्षिपत्यात्मनेऽपि स्याद्‌ विक्षेपे विकिरत्यपि  ॥:
प्रक्षिप्यति प्रक्षिपति मिनोत्यप्यात्मने द्वयम्‌ ।प्रक्षेपे पर्थयति च हविर्दाने जुहोत्यदः ॥:
स्वाहा-वौषड्-वषड्भ्यश्च करोति कुरुते पदे । प्रीणाति प्रयति द्वावप्यात्मनेऽवति तर्पति ॥:
पृणाति प्रीणयति च जिन्वत्यपि च हिन्वति। धिनोति धिन्वति ध्रायतीत्यादीनि च तर्पणे ॥:
केतयत्यामन्त्रयते निमन्त्रयत इत्यपि । आमन्त्रणे ग्रामयति कुणयत्यपि पञ्चकम्‌ ॥:
धापयत्यात्मनेऽपि द्वौ धापने पाययत्यमू | चूषयत्यादयोऽप्यत्र स्युरथो परिवेषणे ॥:
परिवेवेष्टि परिवेविष्टे यामयति त्रयम्‌ । आदयत्यात्मनेऽप्येतद्‌ भोजयत्यादि भोजने ॥:
पृणाति पूरयति च पिपर्ति प्राति पूर्वति। पारयत्युम्भति तथा पर्वत्युभति मर्वति ॥:
तूणयत्याप्याययति पूरणे स्युर्भृणाति च । आह्लादते मृडति च मृणाति सुखयत्यपि ॥:
पृडत्येवं मदयति मृडयत्यादि तोषणे । इज्याऽऽरम्भे दीक्षते च जपतीति जपे तथा ॥:
जञ्जप्यते तु जञ्जप्ति कुत्सिते जञ्जपीति च । अभुक्तौ तूपवसति लङ्घते व्रतयत्यपि ॥:
तपस्यति श्राम्यति च तप्यते च तपःकृतौ । मुण्डति मुण्डयति च मौण्ड्ये वापयतीति च ॥:
मद्राकरोत्यात्मनेऽपि द्वयं भद्राकरोति च । उपेक्षत उदास्ते च पदे माध्यस्थ्य-वाचिनी ॥:
स्युर्विरज्यत्युपरमत्यात्मने विरमत्यमी । उपशाम्यति वैराग्ये मोक्षते च मुमुक्षते ॥:
परिव्रजति सन्न्यासे सन्न्यस्यत्यात्मनेऽप्यदः । ब्रह्मीभवति कैवल्ये मुच्यते चाऽपवृज्यते ॥:
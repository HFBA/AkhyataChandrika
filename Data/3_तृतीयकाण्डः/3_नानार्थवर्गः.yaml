अथ नानार्थधातूत्थान्याख्यातानीह कानिचित्‌ । यथामति प्रदर्श्यन्ते व्यक्तं भूवाद्यनुक्रमात्‌ ॥: 
गणेऽवधारणात्‌ क्वापि सूत्रे तेन विशेषणात्‌ । क्वाऽप्यर्थान्तरनिर्देशादनेकाऽर्था हि धातवः ॥:

अथ भ्वादिगणः ॥:

भवतीत्येष सत्तायां प्राप्तिसम्पत्तिजन्मसु । आद्योपलम्भे पर्याप्तौ सामर्थ्ये प्रभवत्ययम्‌ ॥:
सम्भावनायां माने च साहित्ये सम्भवत्यसौ । शक्तिप्राप्त्योर्विभवति प्राकट्ये व्युद्भवत्यपि ॥:
ग्रन्थप्रतिष्ठालिप्सासु गाधते नाथतीति तु । याञ्चोपतापैश्वर्येषु तेष्वाशिषि च नाथते ॥:
स्तवेऽभिवादने चाऽपि वन्दते भन्दते पुनः । सौख्यकल्याणयोर्मोदमदस्वप्नगतिस्तुतिः॥:
आह मन्दत इत्येतद्‌ ददते दानधारणे । क्रीडायामूर्दते माने ह्लादते ह्लादशब्दयोः ॥:
कुन्थति पुन्थति लुन्थति मन्थति मान्थत्यमी पञ्च । हिंसासङ्कलेशनयोश्चन्द्रत्याह्लाददीपनयोः ॥:
गतिमाङ्गल्यशास्त्रेषु सेधति स्थैर्यहिंसयोः। खदत्यथाऽर्दति गतियाच्जाहिंसासु सम्मतम्‌ ॥:
कन्दति क्रन्दति क्लन्दत्याह्वाने रोदने त्रयम्‌ । द्रेकते ध्रेकते शव्दोत्साहयोश्चकते पुनः ॥:
तृप्तौ च प्रतिघाते च गत्याक्षेपे तु मङ्घते । कैतवे द्राघते त्वेतत्‌ सामर्थ्याऽऽयामयोर्मतम्‌ ॥:
गतौ लङ्घत्‌ इत्येतन्निवृत्तौ भोजनस्य च ।शोषणे चाऽलमर्थ च राखत्योखति लाखति ॥:
द्राखति ध्राखतीत्येते गतौ त्वङ्गति कम्पते । मञ्चते धारणोच्छ्रायपूजनेष्वथ कञ्चते ॥:
दीसिबन्धनवोर्गत्यम्‌ ईजते कुत्सनेऽपि च ।शाठ्यमेदनदम्भेषु मुञ्चते मचते पदम्‌ ॥:
स्थानाऽर्जनोपार्जनगतिष्वृजेः स्याद्‌ अर्जतेपदम्‌ । स्यात् सम्पर्चनकौटिल्यप्रतिष्टम्भविलेखने ॥:
तारे शब्दे कोचतीति याञ्चागत्योस्तथाऽञ्चते । तयोश्च पृजने चाञत्यजति क्षेपणे गतौ ॥:
कौटिल्याऽल्पीभवनयोः कुञ्चपि क्रुञ्चतीत्युभे । मूर्च्छत्येष समुच्छ्राये मोहे स्यात् खर्जतीति तु ॥:
व्यथने पूजने हिंसात्रानयोस्तुञ्जतीत्ययम् । शब्दे गजति मादे च हिण्डतेऽनादरे गतौ ॥:
अतिक्रमे च हिंसायाम्‌ अट्टते मुण्ठते शुचौ । पलायने च कटति वर्षावरणयोर्गतौ ॥:
शटत्ययं विशरणे गतौ रुज्यवसादने ।बाल्ये च परिभाषायां लटतीत्यथ पेटति ॥: 
शब्दसङ्घातयोर्मादे निवासे च मठत्यदः। हठतीति बलात्कारे प्लुतौ शङ्कवन्दनेऽपि च ॥: 
हिंसासङ्क्लेशयोः पेठत्यथो शठति कैतवे । तयोश्चाऽथो लुण्टतीति गतावालस्य एव च ॥: 
तेपते क्षरणे कम्पे ग्लेपते दैन्यकम्पयोः । अवस्रंसे प्रमादे च स्रंसते लम्बते पुनः ॥:
शब्दे चाऽवस्रंसने च मानसे च जपत्ययम्‌ । हिंसाभाषणयोः शोभत्यत्र दीप्तौ च शुम्भति ॥: 
शब्दे रणति गत्यां तु घटादावेव पठ्यते ।पैणति प्रेरणाऽऽश्लेषगमनेषु पदं त्रिषु ॥: 
लौहित्ये शोणति गतौ सम्भक्तौ वनति ध्वनौ । दीप्तिकान्तिगतित्विष्टं त्रिष्वर्थेषु कनत्यदः ॥: 
गतौ च शब्दसम्भक्त्योरमतीति प्रयुज्यते । क्रमते क्रम्यते स्यातां तायनोत्साहवृत्तिषु ॥: 
नयते रक्षणे गत्यां दयते तु तयोरपि । आदानदानहिंसासु क्रूयते क्लेदशब्दयोः ॥: 
पूयते स्याद्‌ विशरणे दुर्गन्धे चाऽथ तायते । पालने स्फीततायां च प्रेप्सागत्योश्च हर्यति ॥: 
भ्रंशेऽदने गलति च शब्दसङ्ख्यानयोर्द्वयोः । कलते शलते त्वेष चलने संवृतावपि ॥:
भलते भल्लते हिंसादानयोः परिभाषणे । चलने सञ्चये चोक्तः खलतीति फलत्यदः ॥:
आादितश्रेद्‌ विशरणे नियतौ स्याद्‌ अनादितः। अलतेऽलति भूषायां पर्याप्तौ वारणे द्वयम्‌ ॥:
गतौ जग्धौ च चरति सङ्घाते रुजि शूलति । हिंसाकरणयोः कृण्वेः कृणोति प्रापणेऽपि च ॥:
पराभिभूतावुत्कर्पे जयत्यन्ते त्वकर्मकः । स्वाम्यर्थदानावगतिप्रवेशयाञ्चागतीच्छाश्रुतितृप्यवाप्तीः ॥:
आलिङ्गरकाद्युतिभागवृद्धिहिंसाक्रियाश्चाऽवतिरेष वक्ति । धुक्षते धिक्षते सन्दीपनक्लेशनजीवने ॥:
हिंसाविश्राणनगतिष्वीषते स्यात्‌ तु दक्षते । शेघ्रयवृद्ध्योर्घटादौ तु तदेव गतिहिंसयोः ॥:
स्यान्मौण्ड्येज्योपनयन.व्रतादेशेषु दीक्षते । जिज्ञासने च विद्याया ग्रहणे चाऽपि शिक्षते ॥:
कासते कफजे शब्दे दीपौ चायं प्रयोगतः । द्राङ्‍क्षति ध्राङ्क्षति ध्वाङ्क्षतीच्छायां घोरवाशिते ॥:
अक्षत्यक्ष्णोति सङ्घाते व्याप्तावप्यथ मर्षति । सहने सेचने श्लैषकीडयोर्लसतीत्यदः ॥:
जर्जति द्वे चर्चति सन्त्जने परिभाषणे । उरसा गमने दाने वृद्धावपि च मोहते ॥:
क्षवेदते स्नेहने मोक्षे दीपौ स्वादे च रोचते । प्रमादे स्रंसते चाऽवस्रंसने ध्वंसने गतौ ॥:
क्षञ्जते दानगत्योः स्याद्‍ व्यथते चलने भये । कम्पे विलसने चाऽर्थे कम्पते चलतीत्यम् ॥:
ह्वलतीति पदं गत्यां तदेव चलेन मितम् । हर्षग्लेपनयोर्मित्त्वान्मदेर्मदयतीति णौ ॥:
बलतीत्येष धान्यस्याऽवरोधे प्राणनेऽपि च । बन्धुक्रियायां संस्त्याने कोलतीत्यथ होलति ॥: 
स्याद्धिंसासंवरणयोः क्रोशत्याह्वानरोदने । सीदति स्याद्‌ विशरणे गतावप्यवसादने ॥: 
सम्पर्चने तु कौटिल्ये प्रतिष्टम्भे विलेखने । तारे शब्दे कोचतीति ज्वलादेरितरस्य च ॥: 
मिथ्याज्ञानेऽनवस्थाने भ्रमति भ्राम्यतीत्युभे। स्त्यायतेः प्राग्‌ आत्मनेऽपि गतिशुद्ध्योस्तु धावति ॥:
पदं भूषणपर्याप्तिवारणेष्वलतीत्यदः। दीप्यादानगतिष्विष्टम्‌ असतीत्यथ चीवति ॥: 
स्याददाने संवरणेऽप्यथ हिंसनमेधयोः। मेदत्येतन्मेधति तु सङ्गमे च तयोरपि ॥: 
कुत्सायां सन्निकर्षे च नेदतीत्यथ वेणति । चिन्तानिशामनगतिवादित्रग्रहबुद्धिषु ॥: 
निशामनेऽर्चने चायत्यथ स्पशति बाधने । स्पर्शने वहतीत्येतत्‌ स्यन्दने प्रापणे धृतौ ॥: 
झषत्यादानसंवृत्योः हिंसायां चेन्न चाऽत्मने । यजतीति तु देवाऽर्चादानसङ्गतिकर्मसु ॥: 
ह्वयति स्पर्धने शब्दे वपत्युप्तौ च मुण्डने । दाने निरसने दीप्तावप्यवात्त्वेषतीत्यदः ॥: 
शब्दसङ्घातयोर्धात्वोः स्त्यायत्यथ धमत्यदः । कृशानुफूत्कृतौ शब्देऽप्युपतापे स्वरत्यपि ॥: 
ॠच्छेर्गतीन्द्रियलयमूर्तिभावेषु ॠच्छति। ऋच्छाऽऽदेशे तदेवाऽर्तेः शिति स्यात्‌ प्रापणे गतौ ॥: 
सवतीति पदं धात्वोः प्रसवैश्वर्ययोर्गतौ । प्लवे तरत्युत्तरणे स्कन्दतीति तु शोषणे ॥: 
गत्यामथो नमत्येतन्नमस्कारेऽपि शब्दने । सेवने सचते तद्वत् समवाये सचत्यपि ॥:
वदते तूक्तिविषयभासनोत्साहवृत्तिषु । सहतेऽभिभवे क्षान्तौ गतिवृद्ध्योः श्वयत्ययम्‌ ॥: 
पवते रक्षणाऽऽदौ च सोमस्य मरुतो गतौ । निर्णेतृत्वेन भजने तिष्ठते स्वप्रकाशने ॥: 
देवाऽर्चासङ्गतिकृतिमैत्रीपु पथिकर्तुके । धात्वर्थे मन्त्रकरणेऽकर्मके चोपतिष्ठते ॥: 
परस्मैपदमन्यत्र लिप्सयोपस्थितौ न वा ।:

इति भ्वादिगणः ॥:

अथादादिगणः ॥:

गतिगन्धनयोर्वाति हन्तीति गतिहिंसयोः ॥:
ग्रहणेऽप्युपहन्त्येतद्‌ अशुचीकरणेऽपि च । वेतीति कान्तिगमनप्रजनाऽसनखादने ॥: 
गतिशासनयोः कस्त ईर्ते तु गतिकम्पयोः। इट्टे स्तुतौ गतिनायां याज्ञप्रेरणभोजने ॥: 
व्यक्तवाचि भवेच्चष्टे दृष्टौ यौति तु मिश्रणे । अमिश्रणेऽपि सौतीति प्रसवैश्वर्ययोर्मतम्‌ ॥: 
जञानविश्वासयोः प्रतयेत्यध्येत्यधिगमे स्मृतौ । भक्षे जक्षिति हसने दीधीते भासि देवने ॥: 
वेवीते वेति तु्ल्यार्थश्छान्दसाविति भाष्यकृत्‌ । तवीति तौति वृद्ध्यर्थे हिंसायां पूरणे गतौ ॥:

इत्यदादिगणः ॥:

अथ जुहोत्यादिगणः ॥:

जुहोति हविरासेके दानेऽप्येके पिपर्ति तु। पालने पूरणे दीप्तौ क्षरणाऽर्थे जिघर्त्यदः ॥:
बभस्ति भर्त्सनि दीप्तौ मिमीते मानशब्दयोः। नेनेक्ति पोषणे शौचे बिभर्ति धृतिपौषयौः ॥: 
तयोर्दधाति दाने चाऽभिदधात्युक्तिबन्धयोः । श्र्द्दधाति तु विस्रम्भस्पृहयोः पञ्च चाऽऽत्मने ॥:

इति जुहोत्यादिगणः ॥:

अथ दिवादिगणः ॥:

विजिगीषागतिक्रीडाव्यवहारद्युतिस्तुतीः । दीव्यतीत्याह गत्यां तु शोषणे स्रीव्यतीत्यदः॥:
क्नस्यति ह्वरणे दीपौ व्रीडतीत्येष चोदने । लज्जायां चाऽथ हिंसायां त्वरणे चाऽपि तूर्यते ॥: 
धूर्यते गूर्यते चोभे गतिहिंसनयोर्मते । हिंसायां च वयोहानौ घूर्यते जूर्यते पदे ॥: 
हिंसायां शूर्यते स्तम्भेऽप्यथ संराद्धिहिंसयोः। रध्यत्युपक्रमज्ञानस्वीकारे प्रतिपद्यते ॥:
विक्लित्तिक्षणवृद्ध्यादौ राध्यत्येतद्‌ अकर्मकम्‌ । हर्षणे मोचने दृप्यत्यथ ग्लानौ च ताम्यति ॥: 
काङ्क्षायाम्‌ अपि खेदे तु श्राम्यत्येष तपस्यति । मोचने क्ष्विद्यति स्नेहे गात्रस्थौल्येऽपि मेद्यति ॥:

इति दिवादिगणः ॥:

अथ स्वादिगणः ॥:

पीडने मन्थने स्नाने सन्धानेऽभिषुणोत्यदः। आत्मनेऽप्यथ वृद्धौ च हिनोतीति गतावपि ॥: 
सङ्घाते चाऽश्रुत व्यापौ स्पृणोति प्रीतिपालने । :

इति स्वादिगणः ॥:

अथ तुदादिगणः ॥:

जुषते सेवने प्रीतौ विजते चलने भये ॥: 
युद्धनिन्दादानहिंसाकत्थनेषु रिफत्यदः। शब्दोपकृत्योः कुणति चृतति ग्रन्थहिंसयोः ॥: 
गतिकौटिल्यहिंसासु द्रुणतीत्यथ खण्डने । छेदे खुरति भीमाऽर्थशब्दयोर्घुरतीत्यदः ॥: 
ऐश्वर्यदीप्त्योः सुरति किलति श्वैत्यखेलयोः। इलति प्रेरणे स्वप्नेऽप्यथाऽऽक्षेपप्रमर्दयोः ॥: 
मुटत्यथ कुडत्येतद्‌ बाल्ये च घसने मतम्‌ । निवासगत्योः क्षियति गतौ स्थैर्ये ध्रुवत्यदः ॥:

इति तुदादिगणः ॥:

अथ रुधादिगणः ॥:

दीप्तिदेवनयोश्छृन्ते छृणत्तीति तृणत्यदः। तृन्ते हिसाऽनादरयोर्विनक्ति चलने भये ॥: 
अनक्ति म्रक्षणगतिकान्तिव्यक्तिषु कीर्तितम्‌ ।:

इति रुधादिगणः ॥:

अथ तनादिगणः ॥:

साहसिक्यप्रकथनोपयोगेषु च सेवने ॥: 
पदं प्रकुरुतेऽथाऽधिकुरुतेऽभिभवे तथा । क्षान्तौ विकुरुते शब्दकर्मकेऽर्थेऽप्यकर्मकः ॥: 
ऊर्युरर्यूररीभ्यश्च करोति कुरुते पदे । विस्ताराऽङ्गीकरणयोः प्रतियत्ने तु वैकृते ॥: 
उपस्कुरुत इत्येतद्‌वाक्याऽध्याहारयोरपि । हृष्टभक्षाऽर्थिनीडाऽर्थिविहङ्गमचतुष्पदाम्‌ ॥: 
आलेखनेऽपस्किरत आत्मनेपदसुङिवधेः।:

इति तनादिगणः ॥:

अथ क्रयादिगणः ॥:

कान्तितर्पणयोः प्रीणात्यथ श्रीणाति मिश्रणे ॥:
पाके चाऽथ पृणातीति पालने पूरणेऽपि च । श्रथ्नाति प्रतिहर्षेऽपि मोचने चाऽथ पूरणे ॥: 
प्रुष्णाति द्वे च प्लुष्णाति मोचने स्नेहने त्रिषु । गृह्णात्येतदुपादाने जाने गृह्णीत इत्यपि ॥: 
अवष्टभ्नात्यवष्टभ्नोत्यन्तिकालम्बनाऽर्थकौ ।:

इति क्रयादिगणः ॥:

अथ चुरादिगणः ॥:

दर्शनाऽङ्कनयोर्लक्षयत्यथोर्जयतीति तु ॥:
बलप्राणनयोः कुट्टरयति च्छेदनभर्त्सने । गत्यसंस्कारयोः शाठयति श्वठयति द्वयम्‌ ॥:
भाषाहिंसाबलाऽऽदाननिकेतेषु च पञ्चसु । पदं तुञ्जयतीत्याह तथा पिञ्जयतीत्यपि ॥:
मण्डयत्येश भूाषायां हर्षे पुस्तयतीत्यपि । म्याद्‍ आदराऽनादरयोस्तथा बुस्तयतीत्यदः॥:
मार्गसंस्कारगत्यः स्याद्‌वाजयत्येतदर्थयोः । ज्ञापने मारणाऽऽदौ च ज्ञपयत्येतद्‌ ईरितम्‌ ॥: 
छेदने पूरणे चाऽपि वर्धयत्येतदर्थयोः। संश्लेषणे च ग्रहणे पदं स्पाशयते भवेत्‌ ॥: 
चेतनायां वेदयते तथाऽऽख्याने विवासने । निकारे चाऽप्युपस्कारे यातयत्येतद्‌ ईरितम्‌ ॥: 
निर्यातयति वैरस्य शुद्धौ न्यासाऽर्पणे हृतौ । छेदने स्नेहने चाऽपि हरणे वासयत्यदः ॥: 
सम्पर्चने मोहने च रेचयत्यपि रेचति । श्रद्धायां चोपकरणे तानयत्युपतापने ॥: 
शौचाऽलङ्कारयोर्मार्जयति मार्जति चरितम्‌ । लवने क्षालने चाऽर्थे स्यात्‌ पल्पूलयतीत्यदः ॥: 
वर्णक्रियायां विस्तारे गुणोक्तौ वर्णयत्यदः।:

इति चुरादिगणः ॥:

अथ नामधातवः ॥:

ॠतीयते धिग्घृणयोः पूजावृद्ध्योर्महीयते । भोजने तन्निवृत्तौ च पदं व्रतयतीत्यदः।:

इति नामधातवः ॥:

अथ कण्ड्वादयः ॥:

रोषे च वैमनस्ये च मन्तूयतिपदं विदुः ॥:
माधर्यपूजयोर्वल्गूयति स्यात्‌तु हृणीयते । रोषमन्दाक्षयोः स्वप्रे धौर्त्ये लेट्यति लोट्यति ॥:

इति कण्ड्वादयः ॥:

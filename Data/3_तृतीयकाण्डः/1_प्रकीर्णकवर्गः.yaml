यानि पूर्वमसङ्गत्या नैवाऽऽख्यातान्यचक्षत । वक्ष्यन्ते तानि वर्गेऽस्मिन्‌ प्रकीर्णाऽऽख्ये यथास्मृति॥:
विभाति व्युच्छते व्युष्टे प्रभाति विविशत्यपि । श्विन्दते श्वेतते त्रीणि स्युः शुक्लत्वेऽवदायति ॥:
रज्यति त्रीणि रजति लोहितायति चाऽऽत्मने । शोणतीति च रञ्जिम्नि श्यामत्वे श्यामलायते ॥:
नीलायते नीलति च तथा श्यामायते पदम्‌ । बिन्दत्यवयवे भिन्दत्यवयौति सटत्यपि ॥:
सङ्घाते झटति श्रोणत्येवं जटति पूलति । गोष्टते लोष्टते श्लोणत्यपि म्रक्षति पिण्डते ॥:
श्लोकते हुण्डते पिण्डयति पूलयतीत्यपि । शण्डतेऽथो मुस्तयति स्त्यायत्यश्नोति चाऽक्षति ॥:
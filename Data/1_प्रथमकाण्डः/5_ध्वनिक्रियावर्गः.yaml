ह्लादते नर्दति नदत्यपि गर्जति गुञ्जति । कूजति क्षीजति गुजत्यपि गजति गृञ्जति ॥:
रेभते शिञ्जति रणत्येवं व्रणति मुञ्जति । अम्बते लम्बते वेटत्यणति क्वणतीति च ॥:
शब्दायते कणति च रौति भ्रणति रासते । वणति ध्रणति ह्रादते च ध्वनति नासते ॥:
कल्लते कौति वनति ध्वनयत्यपि मोजति । कवते तोसति रसत्यपि ह्रसति रायति ॥:
गवते घोषति रवीत्यपि स्यमति कायति । ङवते घवते क्नूयतेऽवते स्वनतीति च ॥:
रम्भते खवते गर्जयत्येते शब्दवाचिनः। भषते बुक्कयति च बुक्कतीति शुनां ध्वनौ ॥:
रिणाति रेषते वार्के तिरश्चां वाश्यते ध्वनौ । द्राङ्क्षति ध्राङ्क्षति ध्वाङ्क्षत्येते स्युर्घोरवाशिते ॥:
घुरत्यार्ते च कुरति तारे कोचति निःस्वने । हेषते ह्रेषतेऽश्वानां हस्तिनां बृंहतीति च ॥:
जीमूतानां स्तनयति गदयत्यपि गर्जति । स्फूर्जत्यशनि निर्घोष उत्कण्ठास्वन आनुते ॥:
उच्चर्चति च सङ्क्रीडत्येते शकटकूजने । हिक्कते हिक्कतीत्येतौ हिक्कायां क्षौति तु क्षुते ॥:
कासते कफजे शब्दे सौरते मणतीत्यदः। कौक्षे कर्दत्यपानोत्थे पर्दते शर्धते पदे ॥:
चीत्करोति टङ्करोति करिकार्मुकयोः क्रमात्‌ । द्वावात्मनेऽपि भूषादेः शिङ्क्ते गीते तु गायति ॥:
उपवीणयतीत्येतदुपगाने हि वीणया ॥:

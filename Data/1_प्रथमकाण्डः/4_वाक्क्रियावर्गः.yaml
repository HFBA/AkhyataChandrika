"आचष्टे वक्ति वदति रपत्याख्याति भाषते । ब्रूतेऽभिधत्ते गदति व्याहरत्यपि जल्पति ॥": null
"ब्रवीत्यभिदधाति व्याहरते कथयत्यपि । गृणात्युदीरयत्युक्तौ कीर्तयत्यालपत्यपि ॥": null
"भणत्यपि वचत्येके वाचयत्यपि शंसति । पटत्यधीतेऽध्ययने चर्चयत्यपि चर्चति ॥": null
"आमनत्युपयुङ्क्ते च गमयत्यपि शिक्षते । शिक्षणेऽध्यापयति च शिक्षयत्यनुशास्ति च ॥": null
"वेदम्‌ आचष्ट इत्यर्थे वेदापयति सम्मतम्‌ । संस्तौत्यभ्यस्यति परिचिनोतीत्यात्मनेऽप्यमी ॥": null
"स्युः शीलयति च गुणयत्याम्रेडयति शीलने । सत्यापयति सत्योक्तौ कुन्द्रयत्यनृतोदिते ॥": null
"असम्यगुक्तौ शठयत्येवं श्वठयति द्वयम्‌ । अपशब्दयति म्लेच्छत्यपभ्रंशयतीत्यपि ॥": null
"म्लेच्छयत्यपशब्दे स्युरपभाषत इत्यमी । स्खलति भ्रेषति भ्लेषत्यन्यत्वेऽन्यथयत्यपि ॥": null
"मिथ्याकारयते त्वेतदन्यथात्वेऽसकृत्कृते । शपते शप्यति शपत्याक्रोशत्यपि शप्यते ॥": null
"बेटत्याक्रोशनेऽमी षड्‌ अथ मिथ्याऽभिशंसने । अभ्याख्यात्यप्यभिशपत्यभ्याचष्टेऽभिशंसति ॥": null
"जुगुप्सते वाचयति प्रवदत्यपि गर्हते । त्रयः क्षिपत्यात्मनेऽपि चोपक्रोशति निन्दति ॥": null
"निसः परेश्च वदति गल्हत्यपि च गल्हते । निन्दायां स्युः कुत्सयते क्षिपत्यपकरोत्यमी ॥": null
"भर्त्सयते तर्जयते सन्तर्जति लजति लाजति च । लञ्जति लाञ्जति तुल्याः तर्जयति च दृश्यते कविषु ॥": null
"प्रतिभिन्ते प्रतिभिनत्त्युपालभत इत्यपि । उपालम्भे सनिन्दे तु परिभाषत इत्यदः ॥": null
"स्तौति स्तुते नुवति नौति पनायतीट्टे | स्तुत्याम्‌ ऋचत्यपि पणायति च स्तवीति ।": null
"स्युर्वन्दतेऽर्कयति चेडयति प्रशंस- -त्येतानि पञ्चदश दीव्यति मन्दते च ॥": null
"कत्यते स्तोमयति च श्लाघते शाडतेऽपि च | शीभते शल्भते शाठयते स्युः सप्त कत्थने ॥": null
"कवते वर्णयति च कवित्वे कवयत्यपि | उपश्लोकयतीत्येतच्छलोकोपस्तवनार्थकम्‌ ॥": null
"यज्ञेषु शंसतीत्युग्भिः स्तुते स्तौतीति सामभिः। शास्त्रे प्रतिगृणातीति प्रोत्साहेऽनुगृणाति च ॥": null
"स्यात्‌ प्रत्यभिवदत्याशीर्वाद आशास्त इत्यपि । निबध्राति ग्रन्थति च ग्रथ्नाति श्रन्थयत्यपि ॥": null
"श्रथ्नाति वटयत्येवं पटयत्यपि गुम्फति । गुफत्येकादश ग्रन्थे दृभति ग्रन्थयत्यपि ॥": null
"समाहरति सङ्क्षेपे सङ्गृह्णाति समस्यति । सङिक्षपत्यात्मनेऽप्येते सङ्क्षिप्यति तनक्ति च ॥": null
"यन्त्रयत्यपि सङ्क्षिप्तावष्ट कूणयतेऽप्यमी । विस्तृणोति व्यस्यति च विस्तृणात्यातनोति च ॥": null
"चत्वारस्त्वतिविस्तारे पञ्चते पञ्चयत्यपि । व्याकरोति व्याकुरुते व्याचष्टेऽर्थापयत्यपि ॥": null
"व्याख्याति स्पष्टयति च व्यनक्ति व्यञ्जयत्यपि । करोति प्रादुराविर्भ्यां विवृणोत्यात्मनेऽप्ययम्‌ ॥": null
"प्रकाशने प्रकथयत्येते लक्षयतीत्यपि । तिष्ठते घोषयति च विशब्दयति घोषति ॥": null
"आकारयत्याह्वयति हूतौ निह्वयते त्रयम्‌ । स्यात्‌ संहूतौ संह्वयते स्पर्धया ह्वयते हवे ॥": null
"अनुयुङ्क्ते प्रश्नयति प्रश्रे ज्ञीप्सति पृच्छति । आपृच्छते तु यात्रर्थे विप्रश्ने राध्यतीक्षते ॥": null
"आभिमुख्येन वचने प्रवदत्यभिवक्ति च । प्रतिवक्त्युत्तरयति प्रत्याहेत्यादयोऽपि च ॥": null
"अपह्नुतेऽपजानीते निह्नुतेऽपलपत्यमी । अपह्नवे निराचष्टे प्रत्याचष्टे निरस्यति ॥": null
"प्रत्यादिशत्यपनयत्यपोहति परास्यति । पराणुदति चाऽपास्यत्यात्मने स्युर्व्युदस्यति ॥": null
"नवैतेऽपाकरोतीति प्रत्याख्याति निराकृतौ । पराकरोत्योणति च दूषयत्यपि लुञ्चति ॥": null
"उपमन्त्रयते चोपवदते सान्त्वयत्यपि । चपत्युपच्छन्दयति सामयत्यपि सान्त्वने ॥": null
"सप्ताऽनुनयतीत्येतदात्मनेऽप्यथ सूचने । सूचयत्यप्युत्कुरते त्रयः पिशुनयत्यमी ॥": null

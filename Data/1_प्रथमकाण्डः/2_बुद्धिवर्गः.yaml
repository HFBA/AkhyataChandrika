स्फूर्तौ सप्ताविरस्त्याविर्भवति प्रादुरस्ति च। प्रादुर्भवति निर्भाति स्फुरति प्रतिभासते ॥:
वेत्ति जानाति जानीते वेद बोधति बुध्यते । निबोधते चेतयते मन्यते प्रतिपद्यते॥:
प्रेरक्षते पण्डते प्रत्येत्यवगच्छति चेतति । मनुते चोपलभते वेति वेदयतेऽञ्चति ॥:
ज्ञाने मानयते संवेत्यात्मनेऽयम्‌ अकर्मकः । गृह्णात्यपि च गृह्णीते चिकेत्ति च चिकेति च ॥:
एतौ च्छन्दसि केषाञ्चिज्‌ ज्ञानाऽर्थाः षट्‌ च विंशतिः। धातू च नी-वदी ज्ञान-विषयौ स्तः क्रचिद्‌ यथा ॥:
विद्यासु नयते प्राज्ञो वदते तासु पण्डितः । चित्ते-मनस्युरसि-तः करोति कुरुते परे ॥:
मनसा गोचरीकारे मनस्वित्वे मनस्यति । मेधायति तु मेधायां त्रयं मेदति मेधते ॥:
विभ्राम्यति विपर्येति विपर्यस्यति विभ्रमे । भ्रमति भ्राम्यतीत्येते विमतौ तु विमायति ॥:
विमन्यते विवदते तथा विप्रतिपद्यते । संशये पश्च सन्देग्धि सन्दिग्धे विचिकित्सति ॥:
संशेते च विशेते च वितर्कयति तूहते । मीमांसते स्यामयते वितर्के विमृशत्यपि ॥:
विन्ते चोत्पश्यति परामृशत्यु्त्प्रेक्षते तथा । तावप्युपालोचते द्वौ पर्यालोचत इत्यम्‌ ॥:
विचारयति सम्पृच्छत्यात्मनेऽयम्‌ अकर्मकः । सम्प्रधारयतीत्येके समर्थयत इत्यपि ॥:
शङ्कायां रगतीति स्याद्‌ रेकते शङ्कते त्रयम्‌ । सम्भावयति तुल्यार्थाववकल्पयतीत्यमू ॥:
विस्रम्भते तु प्रत्येति विश्चसित्याश्चसित्यपि । श्रद्धत्ते श्रहधातीति विश्वासे प्रश्वसित्यपि ॥:
विवेके तु विवेवेक्ति विविनक्त्यात्मनेऽप्यमू । निश्चिनुते निर्णयते निर्णयति च निर्णयेऽध्यवस्यति च ॥:
निष्टङ्कयति च सप्त च निर्धारयतीह निश्चिनोति स्युः। । सङ्कल्पयति सङ्कल्पेऽभिसन्धत्त उदीक्षते ॥:
लक्षीकरोत्युद्धिशति चोद्धेशेऽपदिशत्यपि । साक्षात्करोत्यात्मनेऽपि प्रत्यक्षेऽध्यक्षयत्यपि ॥:
साक्षयत्यपि चाध्यक्षीकरोत्यनुभवत्यपि । मिमीते मीयते माति मिनोति मिनुते मितौ ॥:
प्रमाऽनुमोपमासु स्युः प्राऽनूपाऽऽदीन्यनुक्रमात्‌ । ध्याने चिन्तयति ध्यायत्यमी भावयति त्रयः ॥:
स्मरणे त्वभिजानाति स्मरत्यध्येति च त्रयम्‌ । प्रतिजानाति चोत्कण्ठत्युत्कण्टयति मण्ठते ॥:
उत्कण्ठते चोत्कण्ठायाम्‌ आध्यायत्युन्मनायते ।दैवं पर्यालोचयतीत्यर्थ राध्यति चेष्टते ॥:
 प्रत्यभिजानात्यभिसन्धत्तेऽप्यनुसन्दधाति समाः। प्रतिसन्धत्ते प्रत्यवमृशति प्रतिसन्दधातीति ॥:
विस्मृत्यां विस्मरति च स्फूर्च्छति प्रस्मरत्यपि । मोहे विचेतीभवति विमुह्यति च मूर्च्छति ॥:
युप्यत्यष्टौ विलुभति रुप्यत्यृच्छति लुप्यति । प्रयच्छति स्रम्भते चाऽनवधाने प्रमाद्यति ॥:
विमनीभवतीति स्युः पञ्चाऽमी विमनायते । समादधात्यवदधात्यमी प्रणिदधाति च ॥:
आत्मनेऽपि त्रयं शीलत्यवधानेऽथ संश्रवे । आशृणोति प्रतिशृणोत्यभ्युपैत्यभ्युपेयते ॥:
आतिष्ठतेऽवगिरते प्रतिजानीत इत्यपि । सङ्गिरते संशृणोतीत्यात्मनेऽयम्‌ अकर्मकः ॥:
समादधात्यात्मनेऽपि मुणत्यभ्युपगच्छति । उरर्यङ्ग्यूर्यूररीभ्यः करोति कुरुते परे ॥:
प्रसौत्यभ्यनुजानाति प्रसवत्यनुमन्यते । शूषति स्माऽनुमनुतेऽप्यनुज्ञायाम्‌ अथेक्षणे ॥:
निर्वर्णयति निध्यायत्यालोकयति पश्यति । आलोकते लक्षयते निभालयत ईक्षते ॥:
निरूपयत्यपि निशामयते च विचायति । विवलत्यात्मनेऽपि द्वौ लक्षयत्यपि लोचते ॥:
चष्टे च्छन्दसि सम्पश्यत्यात्मने स्याद्‌ अकर्मकः । शृणोत्याकर्णयति च तद्वन्निशमयत्यपि ॥:
निशाम्यतीति श्रवणे घ्राणे जिघ्रति शिङ्घति । स्पृशत्यामृशति स्पर्शे छुपत्यालभते च षट्‌ ॥:
स्पशति स्पशते लेडि त्वास्वादे रसयत्यपि । लागयत्यास्वादयति लीढे राकयतीति षट्‌ ॥: